(01)
পোস্টগ্রেস হচ্ছে একটি ওপেন-সোর্স রিলেশনাল ডাটাবেস ম্যানেজমেন্ট সিস্টেম (RDBMS) যা SQL স্ট্রাকচার্ড কোয়েরি ল্যাংগুয়েজ এর উপর ভিত্তি করে তৈরি। এখানে ডাটা সংরক্ষণ করা হয়, কোয়েরি চালানো হয়, এবং পরিচালনা করা যায়।

(2)
ডাটাবেসের মধ্যে স্কিমা হলো একটি ফোল্ডার বা স্ট্রাকচারের মতো, যেখানে টেবিল, ডাটাবেস অবজেক্ট, ভিউ ইত্যাদি গুছিয়ে রাখা যায় আলাদা আলাদা ফোল্ডারের মতো। স্কিমার মাধ্যমে আমরা ডাটাবেসের মধ্যে আলাদা আলাদা লজিক্যাল গ্রুপ তৈরি করতে পারি।

(3)
একটা টেবিলে ইউনিক প্রাইমারি কী থাকা উচিত, যা প্রতিটি রো কে আলাদাভাবে সনাক্ত করতে সাহায্য করে। প্রাইমারি কী-এর মাধ্যমে আমরা একটি টেবিলকে অন্য টেবিলের সাথে সম্পর্কিত করতে পারি। এছাড়া, প্রাইমারি কী ব্যবহারের মাধ্যমে ডাটার সঠিকতা data integrity বজায় রাখা যায়, কারণ প্রাইমারি কী-এর মান কখনোই ডুপ্লিকেট হতে পারে না।

ফরেন কি হচ্ছে একটি কলাম বা কলামগুলোর সমষ্টি, যা অন্য একটি টেবিলের প্রাইমারি কি-এর সাথে সম্পর্কিত থাকে। ফরেন কি-এর মাধ্যমে আমরা এক টেবিল থেকে অন্য টেবিলের ডাটার রেফারেন্স করতে পারি। এর ফলে ডাটার integrity বজায় থাকে, কারণ ফরেন কি-এর মান অবশ্যই সেই টেবিলের প্রাইমারি কি-এর মানের সাথে মিলতে হবে।


(4)
WHERE ক্লজ হচ্ছে SQL-এর একটি ক্লজ, যা কোয়েরির মধ্যে শর্ত condition যোগ করে। এর মাধ্যমে আমরা নির্দিষ্ট সারিগুলোকে ফিল্টার করতে পারি। WHERE ক্লজের সাহায্যে আমরা ডেটা কোয়েরিতে শর্ত প্রয়োগ করতে পারি, যেমন কোনো নির্দিষ্ট কলামের মানের সাথে মিল থাকা।


(5)
LIMIT ক্লজ হলো যেখানে আমরা নির্ধারণ করি কতগুলো সারি কোয়েরির ফলাফল হিসেবে দেখতে চাই। এর মাধ্যমে আমরা কোয়েরির আউটপুটকে সীমাবদ্ধ করতে পারি, যেমন আমরা চাই ১০টি সারি দেখতে।

OFFSET ক্লজ হলো যেখানে আমরা নির্ধারণ করি কতগুলো সারি স্কিপ বা বাদ দিতে চাই। এর মাধ্যমে আমরা কোয়েরির ফলাফল থেকে কিছু সারি বাদ দিতে পারি, যেমন প্রথম 5টি সারি বাদ দিয়ে পরের 5টি সারি দেখতে চাই।

LIMIT 5 OFFSET 5 * 0 মানে প্রথম ৫টি সারি দেখানো, আর LIMIT 5 OFFSET 5 * 1 মানে প্রথম ৫টি বাদ দিয়ে পরের ৫টি সারি দেখানো। এই পদ্ধতিটা আমরা See More button বা নেক্সট-পেজ, প্রিভিয়াস-পেজ ফাংশনে ব্যবহার করতে পারি।


